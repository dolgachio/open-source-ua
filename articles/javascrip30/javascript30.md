# –ö–æ—Ä–∏—Å–Ω–∏–π —Ä–µ—Å—É—Ä—Å —Ç–∏–∂–Ω—è: JavaScript30

<details><summary>DOU –∑–∞–ø—É—Å–∫–∞—î –Ω–æ–≤—É –æ—Å–≤—ñ—Ç–Ω—é —Ä—É–±—Ä–∏–∫—É: —Ä–∞–∑ –Ω–∞&nbsp;—Ç–∏–∂–¥–µ–Ω—å –¥—ñ–ª–∏–º–æ—Å—å —Ä–µ—Å—É—Ä—Å–∞–º–∏, —è–∫—ñ –º–æ–∂—É—Ç—å –ø—Ä–∏—Å–∫–æ—Ä–∏—Ç–∏ —Ä–æ–∑–≤–∏—Ç–æ–∫ —É&nbsp;–ø—Ä–æ—Ñ–µ—Å—ñ—ó —ñ&nbsp;–¥–∞—Ç–∏ —Ä–µ–∞–ª—å–Ω—É –ø—Ä–∞–∫—Ç–∏–∫—É. –†—É–±—Ä–∏–∫–∞ –±—É–¥–µ –≤–∏—Ö–æ–¥–∏—Ç–∏ —â–æ–ø‚Äô—è—Ç–Ω–∏—Ü—ñ.</summary><p> </p><p>–í–∏&nbsp;–º–æ–∂–µ—Ç–µ —Å—Ç–∞—Ç–∏ —á–∞—Å—Ç–∏–Ω–æ—é –ø—Ä–æ—Ü–µ—Å—É: –Ω–∞–¥—Å–∏–ª–∞–π—Ç–µ –Ω–∞–º —Ä–µ–∫–æ–º–µ–Ω–¥–∞—Ü—ñ—ó, —è–∫–∏–π —Å–∞–º–µ —Ä–µ—Å—É—Ä—Å –≤–∏—è–≤–∏–≤—Å—è –¥–ª—è –≤–∞—Å –∫–æ—Ä–∏—Å–Ω–∏–º. –¢–æ–∂ –ø–æ–¥—ñ–ª—ñ—Ç—å—Å—è —Ç–∞–∫–∏–º–∏ —Ä–µ—Å—É—Ä—Å–∞–º–∏ –∑—ñ&nbsp;—Å–ø—ñ–ª—å–Ω–æ—Ç–æ—é&nbsp;‚Äî –∑–∞–ø—Ä–æ–ø–æ–Ω—É–π—Ç–µ —á–µ—Ä–µ–∑ <a href="https://docs.google.com/forms/d/e/1FAIpQLSeaTlP3PwqOYDi76lDzGNSdhgbPiF7JWLQleEkGRqhu_vlu-A/viewform" target="_blank">–≥—É–≥–ª-—Ñ–æ—Ä–º—É</a>, –∞–±–æ&nbsp;–∂ –Ω–∞–¥—ñ—à–ª—ñ—Ç—å <a href="https://dou.ua/forums/new/" target="_blank">—Ç–æ–ø—ñ–∫</a> –∑&nbsp;–ø–æ–º—ñ—Ç–∫–æ—é ¬´–†–µ—Å—É—Ä—Å —Ç–∏–∂–Ω—è¬ª —Å–∞–º–æ—Å—Ç—ñ–π–Ω–æ —á–∏&nbsp;–ø–∏—à—ñ—Ç—å <a href="https://dou.ua/users/katerynasokol/" target="_blank">–º–µ–Ω—ñ</a> :)</p><p>–ê&nbsp;—Ç–µ–ø–µ—Ä&nbsp;‚Äî –¥–æ&nbsp;—Ä–µ–∫–æ–º–µ–Ω–¥–∞—Ü—ñ—ó —Ü—å–æ–≥–æ —Ç–∏–∂–Ω—è!</p></details>

## [JavaScript30](https://javascript30.com/)

![JavaScript30](https://raw.githubusercontent.com/dolgachio/open-source-ua/refs/heads/main/static/javascript30/js-30.png)

<a href="https://javascript30.com/" style="background:linear-gradient(to right,#BFFF00, #30A7B7);padding:15px 65px;border-radius:40px;display:inline-block;font-size:20px;color:#0F2D56;" target="_blank">–î–æ&nbsp;–Ω–∞–≤—á–∞–Ω–Ω—è</a>

–¶—å–æ–≥–æ —Ç–∏–∂–Ω—è –≤ –Ω–∞—Å **–±–µ–∑–∫–æ—à—Ç–æ–≤–Ω–∏–π –∫—É—Ä—Å –∑ 30 –ø—Ä–æ—î–∫—Ç—ñ–≤ –Ω–∞ —á–∏—Å—Ç–æ–º—É JavaScript**: –Ω—ñ—è–∫–∏—Ö –±—ñ–±–ª—ñ–æ—Ç–µ–∫, —Ñ—Ä–µ–π–º–≤–æ—Ä–∫—ñ–≤ - –ª–∏—à–µ **Vanilla JS**. –Ø–∫—â–æ —Ö–æ—á–µ—Ç–µ —Ä–æ–∑—ñ–±—Ä–∞—Ç–∏—Å—è, —è–∫ –ø—Ä–∞—Ü—é—é—Ç—å –≤–∞—à—ñ —É–ª—é–±–ª–µ–Ω—ñ –±—ñ–±–ª—ñ–æ—Ç–µ–∫–∏ –ø—ñ–¥ –∫–∞–ø–æ—Ç–æ–º, —ñ –ø–æ–ø—Ä–∞–∫—Ç–∏–∫—É–≤–∞—Ç–∏—Å—è –≤ –Ω–∞–ø–∏—Å–∞–Ω–Ω—ñ –∫–æ–¥—É –Ω–∞ —á–∏—Å—Ç–æ–º—É `JavaScript` - —Ü–µ–π –∫—É—Ä—Å –¥–ª—è –≤–∞—Å.

### –°—Ç—Ä—É–∫—Ç—É—Ä–∞ –∫—É—Ä—Å—É

–í –∫—É—Ä—Å—ñ 30 –ø—Ä–æ—î–∫—Ç—ñ–≤, –±–æ –≤—ñ–Ω —Ä–æ–∑—Ä–∞—Ö–æ–≤–∞–Ω–∏–π –Ω–∞ –º—ñ—Å—è—Ü—å –±–µ–∑–ø–µ—Ä–µ—Ä–≤–Ω–æ–≥–æ –Ω–∞–≤—á–∞–Ω–Ω—è. –ü—Ä–æ—Ç–µ –≤–∏ –º–æ–∂–µ—Ç–µ –ø—Ä–æ—Ö–æ–¥–∏—Ç–∏ –π–æ–≥–æ –≤ —Å–≤–æ—î–º—É —Ç–µ–º–ø—ñ. –¢—É—Ç –≤–∏ –ø–æ–ø—Ä–∞—Ü—é—î—Ç–µ –∑ –≥–µ–æ–ª–æ–∫–∞—Ü—ñ—î—é, `localstorage`, `canvas` —ñ —â–µ –±–∞–≥–∞—Ç–æ –∑ —á–∏–º. –ó –∑–∞–±–∞–≤–Ω–æ–≥–æ, –Ω–µ—â–æ–¥–∞–≤–Ω–æ —Ä–æ–∑–±–∏—Ä–∞–≤ —Å—Ç–∞—Ä—ñ –∫–æ–Ω—Å–ø–µ–∫—Ç–∏, —ñ –∑–Ω–∞–π—à–æ–≤ –∑–æ—à–∏—Ç –∑ –∑–∞–ø–∏—Å–∞–º–∏ –ø—Ä–æ —Ü–µ–π –∫—É—Ä—Å —Ä–æ–∫—É –¥–µ—Å—å 2017 —á–∏ 2018, —Ç–æ–±—Ç–æ —è –π–æ–≥–æ –≤ —Å–≤—ñ–π —á–∞—Å —Ç–µ–∂ –ø—Ä–æ—Ö–æ–¥–∏–≤, —Ç–æ–π –≤–∏–ø–∞–¥–æ–∫ –∫–æ–ª–∏ `old but gold`. 

**–ù–∏–∂—á–µ –≤–∏ –∑–Ω–∞–π–¥–µ—Ç–µ –∫—ñ–ª—å–∫–∞ –ø—Ä–æ—î–∫—Ç—ñ–≤, —è–∫—ñ –≤—Ä–∞–∑–∏–ª–∏ –º–µ–Ω–µ –æ—Å–æ–±–∏—Å—Ç–æ:**

#### –î–µ–Ω—å 1: Drum Kit

![Drum Kit](https://raw.githubusercontent.com/dolgachio/open-source-ua/refs/heads/main/static/javascript30/drum-kit.webp)

–í–∏ —Å—Ç–≤–æ—Ä–∏—Ç–µ –µ–ª–µ–∫—Ç—Ä–æ–Ω–Ω—ñ –±–∞—Ä–∞–±–∞–Ω–∏ –Ω–∞ `JavaScript` –∑—ñ –∑–≤—É–∫–æ–º. –ö–æ–ª–∏ –≤–∏ —â–µ –ø–æ–ø—Ä–∞—Ü—é—î—Ç–µ –∑ –∞—É–¥—ñ–æ –≤ –±—Ä–∞—É–∑–µ—Ä—ñ? –ß–∏ –∑–Ω–∞–ª–∏ –≤–∏, —â–æ –≤–∏ –º–æ–∂–µ—Ç–µ –º–∞–Ω—ñ–ø—É–ª—é–≤–∞—Ç–∏ —Ç–µ–≥–æ–º `<audio>`? –ó –±–æ–Ω—É—Å—ñ–≤, `HTML` —ñ `CSS` –≤–∂–µ –≥–æ—Ç–æ–≤—ñ –¥–ª—è –≤—Å—ñ—Ö, —Ç–æ–º—É —Ü–µ –≤—Å–µ —á—É–¥–æ–≤–æ –≤–∏–≥–ª—è–¥–∞—î.

#### –î–µ–Ω—å 6: Ajax Type Ahead

![Ajax Type Ahead](https://raw.githubusercontent.com/dolgachio/open-source-ua/refs/heads/main/static/javascript30/type-ahead.webp)

–ê–≤—Ç–æ–∫–æ–º–ø–ª—ñ—Ç –¥–ª—è –ø–æ—à—É–∫—É, –∞–ª–µ –Ω–∞–ø–∏—Å–∞–Ω–∏–π –ø–æ–≤–Ω—ñ—Å—Ç—é –≤–∞–º–∏ –∑ –Ω—É–ª—è. –ó–∞–∑–≤–∏—á–∞–π, —Ü–µ –≤—Å–µ —Ä–æ–±–ª—è—Ç—å —Å—Ç–æ—Ä–æ–Ω–Ω—ñ –±—ñ–±–ª—ñ–æ—Ç–µ–∫–∏, –∞–ª–µ —Ç—É—Ç –≤–∏ –æ—Ç—Ä–∏–º–∞—î—Ç–µ —Ä–æ–∑—É–º—ñ–Ω–Ω—è, —è–∫ —Ü–µ –ø—Ä–∞—Ü—é—î –ø—ñ–¥ –∫–∞–ø–æ—Ç–æ–º. –í–∏ –±—É–¥–µ—Ç–µ –ø—Ä–∞—Ü—é–≤–∞—Ç–∏ –∑ `fetch` API, –Ω—ñ—è–∫–∏—Ö –≤–∞–º `axios` —á–∏ `TanStack Query` –¥–ª—è —Ü—å–æ–≥–æ.

#### –î–µ–Ω—å 10: Hold Shift to Check Multiple Checkboxes

![Hold Shift to Check Multiple Checkboxes](https://raw.githubusercontent.com/dolgachio/open-source-ua/refs/heads/main/static/javascript30/checkboxes.webp)

–í—ñ–¥–º—ñ—Ç–∏—Ç–∏ –∫—ñ–ª—å–∫–∞ —á–µ–∫–±–æ–∫—Å—ñ–≤ —É—Ç—Ä–∏–º—É—é—á–∏ `Shift`, –ø–æ–∑–Ω–∞–π–æ–º–∏—Ç—å –∑ –æ—Å–æ–±–ª–∏–≤–æ—Å—Ç—è–º–∏ –ø–æ–¥—ñ–π –≤ `JavaScript`. –ó –º–æ–≥–æ –¥–æ—Å–≤—ñ–¥—É, –Ω–µ –≤—Å—ñ –∑–Ω–∞—é—Ç—å –ø—Ä–æ `event.shiftKey` –≤ –ø–æ–¥—ñ—è—Ö –≤ –±—Ä–∞—É–∑–µ—Ä—ñ, –∞ –≤–∏ –¥—ñ–∑–Ω–∞–π—î—Ç–µ—Å—å. 

#### –î–µ–Ω—å 15: LocalStorage and Event Delegation

![LocalStorage and Event Delegation](https://raw.githubusercontent.com/dolgachio/open-source-ua/refs/heads/main/static/javascript30/localstorage.webp)

–ü–æ–ø—Ä–∞—Ü—é—î—Ç–µ –∑ `localStorage` API —ñ –Ω–∞–≤—á–∏—Ç–µ—Å—è –¥–µ–ª–µ–≥—É–≤–∞—Ç–∏ –ø–æ–¥—ñ—ó. –Ø –≤–≤–∞–∂–∞—é, —â–æ –¥–µ–ª–µ–≥—É–≤–∞–Ω–Ω—è –ø–æ–¥—ñ–π - —Ü–µ —Å—É–ø–µ—Ä –≤–∞–∂–ª–∏–≤–∞ –∫–æ–Ω—Ü–µ–ø—Ü—ñ—è, –ø—Ä–æ —è–∫—É –º–∞–ª–æ —Ö—Ç–æ –∑–Ω–∞—î –≤ —Å—É—á–∞—Å–Ω–æ —Å–≤—ñ—Ç—ñ (–¥—É–∂–µ —Å–ø–æ–¥—ñ–≤–∞—é—Å—è, —â–æ —è –ø–æ–º–∏–ª—è—é—Å—è). 

#### –î–µ–Ω—å 19: Unreal Webcam Fun

![Unreal Webcam Fun](https://raw.githubusercontent.com/dolgachio/open-source-ua/refs/heads/main/static/javascript30/webcam.webp)

–í–∏ –æ—Ç—Ä–∏–º–∞—î—Ç–µ –¥–æ—Å—Ç—É–ø –¥–æ –≤–µ–±–∫–∞–º–µ—Ä–∏ —ñ –∑–º–æ–∂–µ—Ç–µ –∑–∞—Å—Ç–æ—Å–æ–≤—É–≤–∞—Ç–∏ —Ä—ñ–∑–Ω—ñ –µ—Ñ–µ–∫—Ç–∏ –¥–æ –≤—ñ–¥–µ–æ –≤ —Ä–µ–∞–ª—å–Ω–æ–º—É —á–∞—Å—ñ. –ß–µ—Å–Ω–æ –∫–∞–∂—É—á–∏, —è —ñ–Ω–æ–¥—ñ –¥–∏–≤—É—é—Å—å —Å–∫—ñ–ª—å–∫–∏ –≤ –±—Ä–∞—É–∑–µ—Ä—ñ —î –ø—Ä–∏—Ö–æ–≤–∞–Ω–∏—Ö –º–æ–∂–ª–∏–≤–æ—Å—Ç–µ–π, –ø—Ä–æ —è–∫—ñ –º–∞–ª–æ —Ö—Ç–æ –∑–Ω–∞—î.

### –î–ª—è –∫–æ–≥–æ –ø—ñ–¥—ñ–π–¥–µ

- **Junior Frontend / JavaScript/ Fullstack —Ä–æ–∑—Ä–æ–±–Ω–∏–∫–∞–º:** —è–∫—â–æ –≤–∏ —Ç—ñ–ª—å–∫–∏ —Ä–æ–∑–ø–æ—á–∏–Ω–∞—î—Ç–µ —Å–≤—ñ–π —à–ª—è—Ö, –¥—É–∂–µ –∫–æ—Ä–∏—Å–Ω–æ –ø–æ—á–∏–Ω–∞—Ç–∏ –∑—ñ —Å–ø—Ä–∞–≤–∂–Ω—ñ—Ö –æ—Å–Ω–æ–≤, —Ç–æ–¥—ñ –¥–∞–ª—ñ –±—É–¥–µ –ª–µ–≥—à–µ.
- **–î–æ—Å–≤—ñ–¥—á–µ–Ω–∏–º Frontend / JavaScript/ Fullstack —Ä–æ–∑—Ä–æ–±–Ω–∏–∫–∞–º:** —è–∫—â–æ –≤–∏ –≤–∂–µ –º–∞—î—Ç–µ –¥–æ—Å–≤—ñ–¥, —Ü–µ–π –∫—É—Ä—Å –¥–æ–ø–æ–º–æ–∂–µ –æ—Å–≤—ñ–∂–∏—Ç–∏ –∑–Ω–∞–Ω–Ω—è —Ç–∞ –¥—ñ–∑–Ω–∞—Ç–∏—Å—è –Ω–æ–≤—ñ –ø—ñ–¥—Ö–æ–¥–∏.

### –ß–∏–º –∫–æ—Ä–∏—Å–Ω–æ

–ó–Ω–∞—Ç–∏ –æ—Å–Ω–æ–≤–∏ - —Ü–µ –¥—É–∂–µ –≤–∞–∂–ª–∏–≤–æ. –Ø —Ä–æ–∑—É–º—ñ—é, —â–æ –æ–¥—Ä–∞–∑—É —Ö–æ—á–µ—Ç—å—Å—è –≤—Ö–æ–ø–∏—Ç–∏—Å—è –∑–∞ `React` —á–∏ `Codex/ClaudeCode/Copilot` —ñ –ø–æ–±–∞—á–∏—Ç–∏ —Ä–µ–∑—É–ª—å—Ç–∞—Ç, –±–µ–∑ –∑–∞–π–≤–∏—Ö –∑—É—Å–∏–ª—å, –ø—Ä–æ—Ç–µ —è–∫ –ª—é–¥–∏–Ω–∞ –∑ 10-—Ç–∏ —Ä—ñ—á–Ω–∏–º –¥–æ—Å–≤—ñ–¥–æ–º –≤ —Ä–æ–∑—Ä–æ–±—Ü—ñ, –º–æ–∂—É —Å–∫–∞–∑–∞—Ç–∏, —â–æ –∑–Ω–∞–Ω–Ω—è –æ—Å–Ω–æ–≤ –∑–∞–≤–∂–¥–∏ –¥–æ–ø–æ–º–∞–≥–∞–ª–æ –º–µ–Ω—ñ –≤–∏—Ä—ñ—à—É–≤–∞—Ç–∏ –¥—ñ–π—Å–Ω–æ —Å–∫–ª–∞–¥–Ω—ñ –∑–∞–¥–∞—á—ñ. –Ø–∫—â–æ –Ω–µ –≤—ñ—Ä–∏—Ç–µ, —Å–ø–∏—Ç–∞–π—Ç–µ –º–æ–≥–æ –ø—Ä–æ–¥–∂–µ–∫—Ç-–º–µ–Ω–µ–¥–∂–µ—Ä–∞ üòé.

### –¶—ñ–Ω–∞ –ø–∏—Ç–∞–Ω–Ω—è

–ü–æ–≤–Ω—ñ—Å—Ç—é –±–µ–∑–∫–æ—à—Ç–æ–≤–Ω–æ. –Ñ–¥–∏–Ω–µ —â–æ, –∞–≤—Ç–æ—Ä –∫—É—Ä—Å—É –ø—Ä–æ—Å–∏—Ç—å –∑–∞—Ä–µ—î—Å—Ç—Ä—É–≤–∞—Ç–∏—Å—è –Ω–∞ —Å–∞–π—Ç—ñ, —â–æ–± –æ—Ç—Ä–∏–º–∞—Ç–∏ –¥–æ—Å—Ç—É–ø –¥–æ –º–∞—Ç–µ—Ä—ñ–∞–ª—ñ–≤. –Ø –≤–≤–∞–∂–∞—é, —â–æ —Ü–µ –¥–æ–±—Ä–∏–π –æ–±–º—ñ–Ω, –∑–∞ –≤–µ–ª–∏–∫—É –∫—ñ–ª—å–∫—ñ—Å—Ç—å –Ω–∞–≤—á–∞–Ω–Ω—è.