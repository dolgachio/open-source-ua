# –¢—Ä–µ–Ω–¥–∏ GitHub #0: Zen Browser, –Ω–∞–≤—á–∞–Ω–Ω—è –®–Ü, –µ–ª–µ–∫—Ç—Ä–æ–Ω–Ω–∏–π –ø—ñ–¥–ø–∏—Å –¥–æ–∫—É–º–µ–Ω—Ç—ñ–≤

–í—Å—ñ–º –ø—Ä–∏–≤—ñ—Ç, [dolgachio](https://github.com/dolgachio). –Ø —Ü—ñ–∫–∞–≤–ª—é—Å—å –æ–ø–µ–Ω-—Å–æ—Ä—Å–æ–º —ñ –≤–µ–¥—É –∫–∞–Ω–∞–ª [üá∫üá¶ OpenSourceUA](https://t.me/opensourceua) –≤ –¢–µ–ª–µ–≥—Ä–∞–º—ñ.

–©–æ—Ç–∏–∂–Ω—è —è –ø–µ—Ä–µ–≥–ª—è–¥–∞—é [—Ç—Ä–µ–Ω–¥–∏ GitHub](https://github.com/trending) —ñ —Ä–æ–±–ª—é –¥–æ–±—ñ—Ä–∫–∏ —Ü—ñ–∫–∞–≤–∏—Ö –ø—Ä–æ—î–∫—Ç—ñ–≤ –≤–∞—Ä—Ç–∏—Ö –≤–∞—à–æ—ó —É–≤–∞–≥–∏.

## 1. Zen Browser - –≤–µ–±-–±—Ä–∞—É–∑–µ—Ä –∑ –≤—ñ–¥–∫—Ä–∏—Ç–∏–º –∫–æ–¥–æ–º, –æ—Ä—ñ—î–Ω—Ç–æ–≤–∞–Ω–∏–π –Ω–∞ –∫–æ–Ω—Ñ—ñ–¥–µ–Ω—Ü—ñ–π–Ω—ñ—Å—Ç—å —ñ –ø—Ä–æ–¥—É–∫—Ç–∏–≤–Ω—ñ—Å—Ç—å

![Zen Browser Demo](https://raw.githubusercontent.com/dolgachio/open-source-ua/refs/heads/main/static/gh-trends/zen-browser.webp)

[Zen Browser](https://github.com/zen-browser/desktop) - –≤–µ–±-–±—Ä–∞—É–∑–µ—Ä –∑ –≤—ñ–¥–∫—Ä–∏—Ç–∏–º –∫–æ–¥–æ–º, –∑—Ä–æ–±–ª–µ–Ω–∏–π –Ω–∞ –±–∞–∑—ñ Firefox, —ñ –∑–æ—Å–µ—Ä–µ–¥–∂–µ–Ω–∏–π –Ω–∞ –∫–æ–Ω—Ñ—ñ–¥–∏—Ü—ñ–∞–ª—å–Ω–æ—Å—Ç—ñ —ñ –ø—Ä–æ–¥—É–∫—Ç–∏–≤–Ω–æ—Å—Ç—ñ –∫–æ—Ä–∏—Å—Ç—É–≤–∞—á–∞. –¢–æ–±—Ç–æ –≤—ñ–Ω –º—ñ–Ω—ñ–º—ñ–∑—É—é –≤—ñ–¥–≤–æ–ª—ñ–∫–∞–Ω–Ω—è —ñ –Ω–∞–¥–∞—î –º–æ–∂–ª–∏–≤—ñ—Å—Ç—å –æ—Ä–≥–∞–Ω—ñ–∑—É–≤–∞—Ç–∏ —Ä–æ–±–æ—á–∏–π –ø—Ä–æ—Å—Ç—ñ—Ä –ø—ñ–¥ —Å–µ–±–µ.

–ù–∞ –æ—Ñ—ñ—Ü—ñ–π–Ω–æ–º—É —Å–∞–π—Ç—ñ –ø—Ä–æ—î–∫—Ç—É, –∫–∞–∂—É—Ç—å, —â–æ –ø–µ—Ä–µ–π–º–∞—é—Ç—å—Å—è –∫–æ—Ä–∏—Å—Ç—É–≤–∞—Ü—å–∫–∏–º –¥–æ—Å–≤—ñ–¥–æ–º –∞ –Ω–µ –¥–∞–Ω–∏–º–∏ –∫–æ—Ä–∏—Å—Ç—É–≤–∞—á–∞, —Ç–æ–±—Ç–æ –Ω—ñ—Ö—Ç–æ –Ω–µ –±—É–¥–µ —Ç—Ä–µ–∫–∞—Ç–∏ –¥–µ –≤–∏ –±—É–ª–∏ –≤ —ñ–Ω—Ç–µ—Ä–Ω–µ—Ç—ñ, `if you know what I mean` üòè.

–í–∏–≥–ª—è–¥–∞—î —Ü—ñ–∫–∞–≤–æ, —Å–∫–∞—á–∞–≤ –±—É–¥—É –ø—Ä–æ–±—É–≤–∞—Ç–∏. –û—Å—Ç–∞–Ω–Ω—ñ–º —á–∞—Å–æ–º —Ö–æ—á–µ—Ç—å—Å—è —â–æ—Å—å –Ω–æ–≤–µ —Å–ø—Ä–æ–±—É–≤–∞—Ç–∏.

‚≠ê [–†–µ–ø–æ–∑–∏—Ç–æ—Ä—ñ–π Zen Browser –Ω–∞ GitHub](https://github.com/zen-browser/desktop)

## 2. CS249R Book - –ø–æ—Å—ñ–±–Ω–∏–∫ –¥–ª—è –≤–∏–≤—á–µ–Ω–Ω—è –®–Ü —ñ–Ω–∂–µ–Ω–µ—Ä—ñ—ó

![Machine Learning Book cover](https://raw.githubusercontent.com/dolgachio/open-source-ua/refs/heads/main/static/gh-trends/machine-learning-book.png)

–ö–æ–ª–∏ —Ö—Ç–æ—Å—å –∑–≥–∞–¥—É—î, —â–æ –Ω–∞–º –≤—Å—ñ–º —Ç—Ä–µ–±–∞ –≤–∏–≤—á–∏—Ç–∏ –®–Ü(AI), —Ç–æ –∑–∞–∑–≤–∏—á–∞–π –º–æ–≤–∞ —ñ–¥–µ –ø—Ä–æ –≤–∏–∫–æ—Ä–∏—Å—Ç–∞–Ω–Ω—è –≥–æ—Ç–æ–≤–∏—Ö —ñ–Ω—Å—Ç—Ä—É–º–µ–Ω—Ç—ñ–≤ –Ω–∞ –∫—à—Ç–∞–ª—Ç [Cursor](https://github.com/cursorinsight/cursor), [Claude Code](https://github.com/ClaudeAI/Claude), [GitHub Copilot](https://github.com/features/copilot) —Ç–æ—â–æ.

–ü—Ä–æ—Ç–µ —Ü–µ–π —Ä–µ–ø–æ–∑–∏—Ç–æ—Ä—ñ–π —ñ–Ω—à–∏–π:

[CS249R Book](https://github.com/harvard-edge/cs249r_book) - –∑–±—ñ—Ä–Ω–∏–∫ –º–∞—Ç–µ—Ä—ñ–∞–ª—ñ–≤, —è–∫–∏–π –¥–æ–∑–≤–æ–ª–∏—Ç—å –Ω–∞–≤—á–∏—Ç–∏—Å—å –æ—Å–Ω–æ–≤–∞–º —ñ–Ω–∂–µ–Ω–µ—Ä—ñ—ó —à—Ç—É—á–Ω–æ–≥–æ —ñ–Ω—Ç–µ–ª–µ–∫—Ç—É, –∞ –Ω–µ –±—É—Ç–∏ –ø—Ä–æ—Å—Ç–æ –∫–æ—Ä–∏—Å—Ç—É–≤–∞—á–µ–º. –Ü —É–≤–∞–≥–∞, —Ü–µ–π –∫—É—Ä—Å —Å—Ç–≤–æ—Ä–µ–Ω–∏–π –ì–∞—Ä–≤–∞—Ä–¥—Å—å–∫–∏–º —É–Ω—ñ–≤–µ—Ä—Å–∏—Ç–µ—Ç–æ–º(1).

### –ó —Ü—ñ–∫–∞–≤–æ–≥–æ:

- –ö—É—Ä—Å –±–µ–∑–∫–æ—à—Ç–æ–≤–Ω–∏–π
- –ú—ñ—Å—Ç–∏—Ç—å —Ç–µ–æ—Ä—ñ—é, –ø—Ä–∞–∫—Ç–∏–∫—É –∑ PyTorch
- –í 2026 —Ä–æ—Ü—ñ –±—É–¥–µ –¥–æ–¥–∞–Ω–æ –ª–∞–±–æ—Ä–∞—Ç–æ—Ä–Ω—ñ —Ä–æ–±–æ—Ç–∏.

(1) –ì–∞—Ä–≤–∞—Ä–¥—Å—å–∫–∏–π —É–Ω—ñ–≤–µ—Ä—Å–∏—Ç–µ—Ç - –æ–¥–∏–Ω –∑ –Ω–∞–π–ø—Ä–µ—Å—Ç–∏–∂–Ω—ñ—à–∏—Ö —É–Ω—ñ–≤–µ—Ä—Å–∏—Ç–µ—Ç—ñ–≤ —Å–≤—ñ—Ç—É, —Ä–æ–∑—Ç–∞—à–æ–≤–∞–Ω–∏–π –≤ –ö–µ–º–±—Ä–∏–¥–∂—ñ, —à—Ç–∞—Ç –ú–∞—Å—Å–∞—á—É—Å–µ—Ç—Å, –°–®–ê.

‚≠ê[–†–µ–ø–æ–∑–∏—Ç–æ—Ä—ñ–π CS249R Book –Ω–∞ GitHub](https://github.com/harvard-edge/cs249r_book)

## 3. OpenSign - –æ–ø–µ–Ω-—Å–æ—Ä—Å —Ä—ñ—à–µ–Ω–Ω—è –¥–ª—è –µ–ª–µ–∫—Ç—Ä–æ–Ω–Ω–æ–≥–æ –ø—ñ–¥–ø–∏—Å—É –¥–æ–∫—É–º–µ–Ω—Ç—ñ–≤

![OpenSign Demo](https://raw.githubusercontent.com/dolgachio/open-source-ua/refs/heads/main/static/gh-trends/open-sign.png)

–í—Å—ñ –∑–Ω–∞—é—Ç—å, —â–æ —Å–≤—ñ—Ç –±—ñ–∑–Ω–µ—Å—É —Å—Ç–æ—ó—Ç—å –Ω–∞ –¥–≤–æ—Ö –∫–∏—Ç–∞—Ö: `excel-—Ç–∞–±–ª–∏—Ü—è—Ö` —ñ `PDF –¥–æ–∫—É–º–µ–Ω—Ç–∞—Ö`.

[OpenSign](https://github.com/OpenSignLabs/OpenSign) - —Ü–µ –æ–ø–µ–Ω-—Å–æ—Ä—Å —Ä—ñ—à–µ–Ω–Ω—è –¥–ª—è –µ–ª–µ–∫—Ç—Ä–æ–Ω–Ω–æ–≥–æ –ø—ñ–¥–ø–∏—Å—É –¥–æ–∫—É–º–µ–Ω—Ç—ñ–≤, —è–∫–µ —Å–ø—Ä–æ—â—É—î –ø—Ä–æ—Ü–µ—Å –ø—ñ–¥–ø–∏—Å–∞–Ω–Ω—è —Ç–∞ –æ–±–º—ñ–Ω—É –¥–æ–∫—É–º–µ–Ω—Ç–∞–º–∏ –≤ —Ü–∏—Ñ—Ä–æ–≤–æ–º—É —Ñ–æ—Ä–º–∞—Ç—ñ.

–¶–µ —Ç–∞–∫–∏–π —Å–æ–±—ñ –∞–Ω–∞–ª–æ–≥ [DocuSign](https://www.docusign.com/), [PandaDoc](https://www.pandadoc.com/), [Adobe Sign](https://www.adobe.com/sign.html), –∞–ª–µ –∑ –≤—ñ–¥–∫—Ä–∏—Ç–∏–º –∫–æ–¥–æ–º.

–ó–∞–≥–∞–ª–æ–º –≤–∏ –º–æ–∂–µ—Ç–µ —Ä–æ–∑–≥–æ—Ä–Ω—É—Ç–∏ –π–æ–≥–æ –Ω–∞ —Å–≤–æ—î–º—É —Å–µ—Ä–≤–µ—Ä—ñ —ñ –≤–∏–∫–æ—Ä–∏—Å—Ç–æ–≤—É–≤–∞—Ç–∏ –¥–ª—è –ø—ñ–¥–ø–∏—Å–∞–Ω–Ω—è –¥–æ–∫—É–º–µ–Ω—Ç—ñ–≤ –µ–ª–µ–∫—Ç—Ä–æ–Ω–Ω–∏–º –ø—ñ–¥–ø–∏—Å–æ–º, –∞–±–æ –≤–∏–∫–æ—Ä–∏—Å—Ç–æ–≤—É–≤–∞—Ç–∏ —Ö–º–∞—Ä–Ω–∏–π —Å–µ—Ä–≤—ñ—Å –≤—ñ–¥ —Ä–æ–∑—Ä–æ–±–Ω–∏–∫—ñ–≤: [OpenSign Cloud](https://www.opensignlabs.com/plans-pricing).

–í–∏–≥–ª—è–¥–∞—î —è–∫ –º—ñ–Ω—ñ–º—É–º —Ü—ñ–∫–∞–≤–æ, –¥—É–º–∞—é –∑–º–æ–∂–µ—Ç–µ –∫–æ–∑–∏—Ä–Ω—É—Ç–∏ –ø–µ—Ä–µ–¥ –∞—Ä—Ö—ñ–µ–∫—Ç–æ—Ä–æ–º, —â–æ –ø–æ–ø—É–ª—è—Ä–Ω–∏–º —Ä—ñ—à–µ–Ω–Ω—è–º —î –æ–ø–µ–Ω-—Å–æ—Ä—Å –∞–ª—å—Ç–µ—Ä–Ω–∞—Ç–∏–≤–∞.

‚≠ê[–†–µ–ø–æ–∑–∏—Ç–æ—Ä—ñ–π OpenSign –Ω–∞ GitHub](https://github.com/OpenSignLabs/OpenSign)

## 4. devicon - –∑–±—ñ—Ä–Ω–∏–∫ —ñ–∫–æ–Ω–æ–∫ –¥–ª—è —Ä—ñ–∑–Ω–∏—Ö –º–æ–≤ –ø—Ä–æ–≥—Ä–∞–º—É–≤–∞–Ω–Ω—è, —Ñ—Ä–µ–π–º–≤–æ—Ä–∫—ñ–≤ —ñ —Ç–µ—Ö–Ω–æ–ª–æ–≥—ñ–π

![Devicon wordmark](https://raw.githubusercontent.com/dolgachio/open-source-ua/refs/heads/main/static/gh-trends/devicon-original-wordmark.svg)

[devicon](https://github.com/devicons/devicon) - —Ü–µ –∑–±—ñ—Ä–Ω–∏–∫ —ñ–∫–æ–Ω–æ–∫ –¥–ª—è —Ä—ñ–∑–Ω–∏—Ö –º–æ–≤ –ø—Ä–æ–≥—Ä–∞–º—É–≤–∞–Ω–Ω—è, —Ñ—Ä–µ–π–º–≤–æ—Ä–∫—ñ–≤ —ñ —Ç–µ—Ö–Ω–æ–ª–æ–≥—ñ–π. –í—ñ–Ω –º—ñ—Å—Ç–∏—Ç—å –ø–æ–Ω–∞–¥ 600 —ñ–∫–æ–Ω–æ–∫ —É —Ñ–æ—Ä–º–∞—Ç—ñ SVG –∑ MIT –ª—ñ—Ü–µ–Ω–∑—ñ—î—é.

–¶—ñ —ñ–∫–æ–Ω–∫–∏ –º–æ–∂–Ω–∞ –≤–∏–∫–æ—Ä–∏—Å—Ç–æ–≤—É–≤–∞—Ç–∏ –≤ –¥–æ–∫—É–º–µ–Ω—Ç–∞—Ü—ñ—ó, –Ω–∞ –≤–µ–±-—Å–∞–π—Ç–∞—Ö, –≤ –ø—Ä–µ–∑–µ–Ω—Ç–∞—Ü—ñ—è—Ö —ñ –≤ –±—É–¥—å-—è–∫–∏—Ö —ñ–Ω—à–∏—Ö –ø—Ä–æ—î–∫—Ç–∞—Ö, –¥–µ –ø–æ—Ç—Ä—ñ–±–Ω–æ –≤—ñ–¥–æ–±—Ä–∞–∑–∏—Ç–∏ –ª–æ–≥–æ—Ç–∏–ø–∏ —Ç–µ—Ö–Ω–æ–ª–æ–≥—ñ–π.

‚≠ê[–†–µ–ø–æ–∑–∏—Ç–æ—Ä—ñ–π devicon –Ω–∞ GitHub](https://github.com/devicons/devicon)

## 5. conventionalcommits.org - —Å—Ç–∞–Ω–¥–∞—Ä—Ç –¥–ª—è –Ω–∞–ø–∏—Å–∞–Ω–Ω—è –∫–æ–º—ñ—Ç—ñ–≤

–Ø–∫—â–æ –≤–∏ —Ç–∞–∫ —Å–∞–º–æ —è–∫ —ñ —è –±—ñ—Å–∏—Ç–µ—Å—è —á–µ—Ä–µ–∑ –ø–æ–≤—ñ–¥–æ–º–ª–µ–Ω–Ω—è –∫–æ–º–º—ñ—Ç—ñ–≤ –Ω–∞ –∫—à—Ç–∞–ª—Ç:

```plaintext
fix stuff
bug fixes
update code
improve things
```

–¢–æ –≤–∞–º —Å—é–¥–∏: [conventionalcommits.org](https://www.conventionalcommits.org/).

–ù–µ —Ç–µ, —â–æ–± —Ç—É—Ç —â–æ—Å—å —Ü—ñ–∫–∞–≤–æ –≤ —Å–∞–º–æ–º—É —Ä–µ–ø–æ–∑–∏—Ç–æ—Ä—ñ—ó, –ø—Ä–æ—Å—Ç–æ —Ö–æ—á—É –ø—Ä–∏–≤–µ—Ä–Ω—É—Ç–∏ –≤–∞—à—É —É–≤–∞–≥—É –¥–æ —Ç–æ–≥–æ —Ñ–∞–∫—Ç—É, —â–æ –∫–æ–º—ñ—Ç–∏ —Ç–µ–∂ –º–æ–∂–Ω–∞ –ø–∏—Å–∞—Ç–∏ –ø–æ-–Ω–æ—Ä–º–∞–ª—å–Ω–æ–º—É.

**–û—Å—å –ø—Ä–∏–∫–ª–∞–¥ –≥–∞—Ä–Ω–æ–≥–æ –∫–æ–º—ñ—Ç—É:**

```plaintext
feat: allow provided config object to extend other configs

BREAKING CHANGE: `extends` key in config file is now used for extending other config files
```

–û—Å—å —Ç—É—Ç —î [—à–≤–∏–¥–∫–∏–π –≥–∞–π–¥ –¥–ª—è –ª—ñ–Ω–∏–≤–∏—Ö](https://www.conventionalcommits.org/en/v1.0.0/#summary).

‚≠ê[–†–µ–ø–æ–∑–∏—Ç–æ—Ä—ñ–π Conventional Commits –Ω–∞ GitHub](https://github.com/conventional-commits/conventionalcommits.org)

## 6. ALL about RSS - –∑–±—ñ—Ä–∫–∞ —Ä–µ—Å—É—Ä—Å—ñ–≤ –ø—Ä–æ RSS

![ALL about RSS](https://raw.githubusercontent.com/dolgachio/open-source-ua/refs/heads/main/static/gh-trends/all-about-rss.png)

–Ø–∫—â–æ –∫–æ–ª–∏—Å—å —Ü—ñ–∫–∞–≤–∏–ª–∏—Å—è RSS, —Ç–æ –≤–∞–º —Å—é–¥–∏: [ALL about RSS](https://github.com/AboutRSS/ALL-about-RSS) - —Ü–µ –∑–±—ñ—Ä–∫–∞ —Ä–µ—Å—É—Ä—Å—ñ–≤, —Å—Ç–∞—Ç–µ–π, —ñ–Ω—Å—Ç—Ä—É–º–µ–Ω—Ç—ñ–≤ —ñ –±—ñ–±–ª—ñ–æ—Ç–µ–∫, –ø–æ–≤'—è–∑–∞–Ω–∏—Ö –∑ RSS.

–Ø–∫—â–æ –Ω–µ –∑–Ω–∞—î—Ç–µ —â–æ —Ç–∞–∫–µ RSS, —Ç–æ –æ—Å—å –∫–æ—Ä–æ—Ç–∫–æ: —Ü–µ —Ñ–æ—Ä–º–∞—Ç –¥–ª—è –ø—É–±–ª—ñ–∫–∞—Ü—ñ—ó –æ–Ω–æ–≤–ª–µ–Ω—å –≤–µ–±-–∫–æ–Ω—Ç–µ–Ω—Ç—É, —è–∫–∏–π –¥–æ–∑–≤–æ–ª—è—î –∫–æ—Ä–∏—Å—Ç—É–≤–∞—á–∞–º –ø—ñ–¥–ø–∏—Å—É–≤–∞—Ç–∏—Å—è –Ω–∞ —Å–∞–π—Ç–∏ —ñ –æ—Ç—Ä–∏–º—É–≤–∞—Ç–∏ –Ω–æ–≤–∏–Ω–∏ –≤ –æ–¥–Ω–æ–º—É –º—ñ—Å—Ü—ñ. –Ø –æ—Å–æ–±–∏—Å—Ç–æ –≤–∏–∫–æ—Ä–∏—Å—Ç–æ–≤—É—é [NetNewsWire](https://netnewswire.com/) –Ω–∞ Mac, —â–æ–± —á–∏—Ç–∞—Ç–∏ RSS —Å—Ç—Ä—ñ—á–∫–∏ —ñ —Ü–µ –ø—Ä–æ—Å—Ç–æ —Å—É–ø–µ—Ä, –±–æ –≤—Å–µ –≤ –æ–¥–Ω–æ–º—É –º—ñ—Å—Ü—ñ.

‚≠ê[–†–µ–ø–æ–∑–∏—Ç–æ—Ä—ñ–π ALL about RSS –Ω–∞ GitHub](https://github.com/AboutRSS/ALL-about-RSS)

## 7. oxc ‚Äî Oxidation Compiler ‚Äî –Ω–∞–±—ñ—Ä –≤–∏—Å–æ–∫–æ–ø—Ä–æ–¥—É–∫—Ç–∏–≤–Ω–∏—Ö —ñ–Ω—Å—Ç—Ä—É–º–µ–Ω—Ç—ñ–≤ –¥–ª—è JavaScript —ñ TypeScript, –Ω–∞–ø–∏—Å–∞–Ω–∏—Ö –Ω–∞ Rust

![Oxc Logo](https://raw.githubusercontent.com/dolgachio/open-source-ua/refs/heads/main/static/gh-trends/oxc-logo.png)

–Ø–∫—â–æ –≤–∏ –Ω–µ –∑–Ω–∞–ª–∏, —Ç–æ –∑–∞—Ä–∞–∑ —î —Ç–∞–∫–∞ —Ç–µ–Ω–¥–µ–Ω—Ü—ñ—è –ø–∏—Å–∞—Ç–∏ —ñ–Ω—Å—Ç—Ä—É–º–µ–Ω—Ç–∏ –¥–ª—è JavaScript/TypeScript –Ω–∞ Rust –∞–±–æ —ñ–Ω—à–∏—Ö –º–æ–≤–∞—Ö –ø—Ä–æ–≥—Ä–∞–º—É–≤–∞–Ω–Ω—è, —â–æ –∫–æ–º–ø—ñ–ª—é—é—Ç—å—Å—è, –±–æ —Ü–µ –¥–∞—î –∑–Ω–∞—á–Ω–∏–π –ø—Ä–∏—Ä—ñ—Å—Ç –ø—Ä–æ–¥—É–∫—Ç–∏–≤–Ω–æ—Å—Ç—ñ. –ù–∞–ø—Ä–∏–∫–ª–∞–¥, [TypeScript –ø–µ—Ä–µ–ø–∏—Å—É—é—Ç—å –Ω–∞ Go](https://github.com/microsoft/typescript-go).

[oxc](https://github.com/oxc-project/oxc) ‚Äî Oxidation Compiler ‚Äî –Ω–∞–±—ñ—Ä –≤–∏—Å–æ–∫–æ–ø—Ä–æ–¥—É–∫—Ç–∏–≤–Ω–∏—Ö —ñ–Ω—Å—Ç—Ä—É–º–µ–Ω—Ç—ñ–≤ –¥–ª—è JavaScript —ñ TypeScript, –Ω–∞–ø–∏—Å–∞–Ω–∏—Ö –Ω–∞ Rust.

Oxc —î —á–∞—Å—Ç–∏–Ω–æ—é –±–∞—á–µ–Ω–Ω—è VoidZero —â–æ–¥–æ —î–¥–∏–Ω–æ–≥–æ –≤–∏—Å–æ–∫–æ–ø—Ä–æ–¥—É–∫—Ç–∏–≤–Ω–æ–≥–æ —Ç—É–ª—á–µ–π–Ω—É –¥–ª—è JavaScript. –í—ñ–Ω –∂–∏–≤–∏—Ç—å Rolldown (–º–∞–π–±—É—Ç–Ω—ñ–π –±–∞–Ω–¥–ª–µ—Ä Vite) —ñ –¥–∞—î –∑–º–æ–≥—É —Å—Ç–≤–æ—Ä—é–≤–∞—Ç–∏ –Ω–æ–≤–µ –ø–æ–∫–æ–ª—ñ–Ω–Ω—è –Ω–∞–¥—à–≤–∏–¥–∫–∏—Ö —ñ–Ω—Å—Ç—Ä—É–º–µ–Ω—Ç—ñ–≤ —Ä–æ–∑—Ä–æ–±–∫–∏, —è–∫—ñ –±–µ–∑—à–æ–≤–Ω–æ –ø—Ä–∞—Ü—é—é—Ç—å —Ä–∞–∑–æ–º.

–í–∏ —Å–ø–∏—Ç–∞—î—Ç–µ —è–∫–∏–π –∑–∏—Å–∫ –º–µ–Ω—ñ –∑ —Ü—å–æ–≥–æ? –¢–∞ –æ—Å–æ–±–ª–∏–≤–æ –Ω—ñ—è–∫–æ–≥–æ, –ø—Ä–æ—Å—Ç–æ –ø–æ–¥–∏–≤—ñ—Ç—å—Å—è, —á–∏–º –º–æ–∂–Ω–∞ —â–µ –∑–∞–π–º–∞—Ç–∏—Å—å –≤ –≤–µ–±—Ä–æ–∑—Ä–æ–±—Ü—ñ, –æ–∫—Ä—ñ–º –∑–º—ñ–Ω–∏ –∫–æ–ª—å–æ—Ä—ñ–≤ –∫–Ω–æ–ø–æ–∫ –Ω–∞ —Å–∞–π—Ç–∞—Ö.

‚≠ê[–†–µ–ø–æ–∑–∏—Ç–æ—Ä—ñ–π oxc –Ω–∞ GitHub](https://github.com/oxc-project/oxc)
